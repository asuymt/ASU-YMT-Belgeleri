# AKSARAY ÜNİVERSİTESİ YAZILIM MÜHENDİSLİĞİ TOPLULUĞU

## GEÇMİŞ
- 16.03.2025 - Niyet Edildi
- 25.04.2025 - Olabilir...
- 02.05.2025 - Görüşler Toplanıyor
- 15.05.2025 - Sistem Hazırlanıyor
- 21.05.2025 - Belgeler Oluşturuluyor
- 21.07.2025 - Discord
- 23.07.2025 - Whatsapp
- 25.07.2025 - Topluluk Yönetimi Belirleniyor
- 30.09.2025 - Topluluk Kurma Başvurusu Yapıldı
- 07.10.2025 - Topluluk Resmi Olarak Oluşturuldu
- 07.10.2025 - Topluluk İnstagram hesabı açıldı
- 10.10.2025 - Topluluk Github hesabı açıldı

- instagram: [@asuymt](https://www.instagram.com/asüymt)
- github   : [@asuymt](https://github.com/asuymt)

<hr><br><br>


## İÇİNDEKİLER
- [1. TOPLULUK HAKKINDA](#1-topluluk-hakkinda)
  - [1.0 Genel Bakış](#10-genel-bakış)
  - [1.1 Felsefe](#11-felsefe)
  - [1.2 Amaç](#12-amaç)
  - [1.3 Misyon](#13-misyon)
  - [1.4 Vizyon](#14-vizyon)
  - [1.5 Hedefler](#15-hedefler)
  - [1.6 Kuruluş Hikayesi](#16-kuruluş-hikayesi)
  - [1.7 Faaliyet Alanları](#17-faaliyet-alanları)
- [2. TOPLULUK ORGANLARI, ROLLERİ VE GÖREVLERİ](#2-topluluk-organlari-rolleri-ve-görevleri)
  - [2.2 Yönetim Kurulu](#22-yönetim-kurulu)
  - [2.3 Denetim Kurulu](#23-denetim-kurulu)
  - [2.4 Yürütme Komiteleri](#24-yürütme-komiteleri)
  - [2.5 Proje Komiteleri](#25-proje-komiteleri)
- [3. ÜYELİK İŞLEMLERİ](#3-uyelik-islemleri)
  - [3.1 Üyelik Şartları](#31-uyelik-sartlari)
  - [3.2 Üyeliğe Kabul, Ayrılma ve Çıkarılma](#32-uyelige-kabul-ayrilma-ve-cikarilma)
  - [3.3 Üyelerin Hak ve Sorumlulukları](#33-uyelerin-hak-ve-sorumluluklari)
- [4. DEFTERLER VE EVRAKLAR](#4-defterler-ve-evraklar)
- [5. DİSİPLİN HÜKÜMLERİ](#5-disiplin-hukumleri)
- [6. Resmi İletişim, Temsil ve Beyanat Yetkisi](#6-resmi-iletisim-temsil-ve-beyanat-yetkisi)



<br><br>


## 1. TOPLULUK HAKKINDA

### 1.0 Genel Bakış

|                |                                                               |
| -------------- | ------------------------------------------------------------- |
| Topluluk Adı   | Aksaray Üniversitesi Yazılım Mühendisliği Topluluğu           |
| Alternatif Ad  | ASÜ Yazılım Mühendisliği Topluluğu                            |
| Kısa Ad        | ASÜ-YMT                                                       |
| Merkez         | Mühendislik Fakültesi, Aksaray Üniversitesi, Aksaray, Türkiye |
| Kuruluş Tarihi | Ekim 2025                                                     |
|                |                                                               |




Aksaray Üniversitesi Yazılım Mühendisliği Topluluğu, yazılım ve teknolojiye ilgi duyan öğrencilerin bir araya gelerek bilgi ve tecrübelerini paylaşmalarını, birlikte öğrenmelerini, projeler geliştirmelerini ve kendilerini geleceğe en iyi şekilde hazırlamalarını sağlamak amacıyla Ekim 2025'te kurulmuş bir öğrenci topluluğudur.

### 1.1 Felsefe
    "Etrafındakilerin ortalaması kadarsın."
İçinde bulunulan çevre başarının önemli bir etkenidir. <br>
Bu nedenle; meraklı olanın bilgisini, tecrübeli olanın deneyimini paylaştığı, herkesin hem öğrenci hem de öğretmen olduğu bir kültürle birbirimizi sürekli olarak yukarı çeken bir ortam yaratmayı ilke ediniyoruz.

### 1.2 Amaç
- **Ana Amaç:** Aksaray Üniversitesi öğrencilerinin yazılım mühendisliği alanındaki teorik ve pratik bilgilerini artırmak, sektörle bağlarını güçlendirmek, sosyal ve profesyonel gelişimlerine katkıda bulunmak.
- Disiplinler arası projeler üreterek ulusal platformlarda başarı hedeflemek ve Aksaray Üniversitesi'ni teknoloji alanında tanınır bir marka haline getirmek.
- Sektörün gerçek problemlerine çözüm üreten, teoriyi pratiğe döken ve portfolyosunu daha mezun olmadan oluşturan bireyler yetiştirmek.
- Teknopark ve kuluçka merkezleriyle aktif iş birlikleri geliştirerek, öğrenci projelerinin ticarileşebilen girişimlere dönüşmesine öncülük etmek.

### 1.3 Misyon
Yazılım ve teknolojiye ilgi duyan öğrencilerin bir araya gelerek bilgi ve tecrübelerini paylaşmalarını, birlikte öğrenmelerini, projeler geliştirmelerini ve kendilerini geleceğe en iyi şekilde hazırlamalarını sağlamak.

### 1.4 Vizyon
Üniversitemizden mezun olan öğrencilerin, teknoloji sektöründe fark yaratan, problem çözme yeteneği yüksek, özgüvenli ve "üreten" bireyler olarak tanındığı; Aksaray Üniversitesi'nin adını ulusal platformlarda başarıyla temsil eden, yenilikçi ve öncü bir teknoloji topluluğu olmaktır.

### 1.5 Hedefler
- Algoritmik düşünme ve problem çözme yeteneklerini geliştirecek etkinlikler düzenlemek.
- Güncel yazılım teknolojileri (Web, Mobil, Yapay Zeka, Oyun Geliştirme vb.) üzerine eğitimler, atölye çalışmaları (workshop) ve seminerler organize etmek.
- Üyeler arasında proje geliştirme kültürünü teşvik etmek ve takım çalışmalarını desteklemek.
- Sektörden profesyonellerle öğrencileri buluşturan kariyer günleri, teknik geziler ve söyleşiler düzenlemek.
- Ulusal ve uluslararası yazılım yarışmalarına (Hackathon, kodlama maratonları vb.) katılımı teşvik etmek.
- Sosyal sorumluluk projeleri geliştirmek ve teknolojiyi toplum yararına kullanmak.

### 1.6 Kuruluş Hikayesi
- Biz Aksaray Üniversitesi'nde yazılım mühendisliği öğrencisiyiz. Her yazılım mühendisliği öğrencisinin karşılaştığı motivasyon eksikliği, destek ihtiyacı, bilgi paylaşımı, soru sorma platformu eksikliği, sorunları dile getirme ihtiyacı ve gelişimde aktif kalma zorluğu gibi problemleri bizzat deneyimledik.
- Bu ortak sorunları çözmek için; hepimizi bir çatı altında toplayan Aksaray Üniversitesi içinde bir ekosistem oluşturmayı *2025 Mart'ta* amaçladık.
- Bu topluluğu oluşturmadan önce danıştığımız, fikir aldığımız kişilerden olumlu geri dönüşler aldık ve bu süreçte cesaretlendik.
- Birbirimize destek olacağımız, yardımlaşacağımız ve birlikte büyüyeceğimiz bir topluluk fikri böyle doğdu.
- ASÜ Yazılım Mühendisliği Topluluğu, yazılım yolculuğunda yalnız kalınmaması, herkesin birbirinden öğrenmesi ve birlikte ilerlemesi vizyonuyla *2025 Ekim'de* kuruldu.


### 1.7 Faaliyet Alanları
Hedeflere ulaşmak için "Ne yapılacağını" belirtir.
- Eğitim Faaliyetleri: Kurslar, atölye çalışmaları, sertifika programları.
- Sosyal ve Kültürel Faaliyetler: Tanışma toplantıları, oyun turnuvaları, sosyal etkinlikler.
- Mesleki Faaliyetler: Teknik geziler, konferanslar, kariyer günleri, sektör buluşmaları.
- Proje ve Yarışma Faaliyetleri: Topluluk içi proje grupları, Hackathon'lar, yarışmalara hazırlık kampları.
- Yayın Faaliyetleri: Blog yazıları, teknik makaleler, sosyal medya içerikleri, bültenler.



<br><br>


## 2. TOPLULUK ORGANLARI, ROLLERİ VE GÖREVLERİ

- Topluluk organizasyonu ve rolleri, topluluğun etkin ve verimli bir şekilde yönetilmesini ve sürdürülebilirliğini sağlamak amacıyla yapılandırılmıştır.
- Topluluk, hiyerarşik bir yapıya sahip olup, her üyenin rolü ve sorumlulukları net bir şekilde anlamlandırılmıştır.
- Bu yapı; yönetim ve karar alma süreçlerini, etkin iletişim ve işbirliğini kolaylaştırmayı amaçlar.
- Süreç içerisinde yapı ve rollerin esnekliği, topluluğun dinamiklerine göre güncellenicektir.

**Organizasyon Şeması:**
- Yönetim Kurulu
  - Denetim Kurulu
  - Yürütme Komiteleri
  - Proje Komiteleri
    - Proje Yöneticileri
      - Takım Üyeleri
        - Topluluk Üyeleri



### 2.2 Yönetim Kurulu

Genel Kurul tarafından seçilen 1 asıl ve 1 yedek üyeden oluşur. 

- **Başkan:** Topluluğun lideri ve resmi temsilcisidir. Yönetim Kurulu toplantılarına başkanlık eder, genel koordinasyonu sağlar.
- **Başkan Yardımcısı:** Başkana görevlerinde yardımcı olur, başkanın yokluğunda vekalet eder, kurul içi iletişimi ve görev dağılımını koordine eder.
- **Genel Sekreter:** Topluluğun resmi yazışmalarını, üye kayıtlarını, toplantı tutanaklarını ve evrak işlerini yürütür.
- **Sayman:** Topluluğun mali işlerinden sorumludur. Bütçeyi yönetir, gelir-gider takibini yapar, aidatları toplar.
- **Proje ve Eğitim Koordinatörü:** Teknik eğitimlerin, atölyelerin ve proje gruplarının oluşturulmasını ve takibini organize eder.
- **Etkinlik ve Organizasyon Sorumlusu:** Sosyal etkinliklerin, seminerlerin, gezilerin ve yarışmaların lojistik planlamasını yapar.
- **İletişim ve Sosyal Medya Sorumlusu:** Topluluk duyurularını yapar, sosyal medya hesaplarını yönetir, topluluğun dijital kimliğinden sorumludur.
- **Yönetim Kurulu Üyeleri:** Yönetim Kurulu'nun diğer üyeleri, belirli görev ve sorumlulukları üstlenir, projelerin ve etkinliklerin başarılı bir şekilde yürütülmesini sağlar.

**Görev ve Sorumlulukları:**
- Topluluğu temsil etmek.
- Yıllık faaliyet planını ve bütçeyi hazırlayıp Genel Kurul'a sunmak.
- Faaliyetleri organize etmek ve yürütmek.
- Üyelik başvurularını karara bağlamak.
- Topluluğun demirbaş ve mali kayıtlarını tutmak.

**Toplantılar:**
- **Çağrı Usulü:** Yönetim Kurulu, başkanın çağrısı üzerine toplanır.
- **Toplantı ve Karar Yeter Sayısı:** Yönetim Kurulu, en az 5 üyenin katılımıyla toplanır ve kararlar katılanların çoğunluğuyla alınır. Topluluk başkanı, yardımcısı ve topluluk danışman hocasının onayları ile kararlar kesinleşir.

**Yönetim Kurulu Seçimi:**
- Yönetim Kurulu üyeleri, Aksaray Üniversitesi Mühendislik Fakültesi Yazılım Mühendisliği Bölümü öğrencileri arasından olmak zorundadır.
- Yönetim Kurulu üyeleri, her yıl toplanacak Genel Kurul'da üyeler arasından gizli oyla seçilir.
- Yönetim kurulu üyeliği için aday olabilmek için kurula başvuru yapılması gerekmektedir.

**Hüküm Bulunmayan Haller:**
Yönetim Kurulu, tüzükte ve kurallarda belirtilmeyen konularda karar alma yetkisine sahiptir. Bu tür durumlarda, üyelerin görüşlerini alarak en uygun çözümü bulmakla yükümlüdür.


### 2.3 Denetim Kurulu
Genel Kurul tarafından seçilen 1 asıl ve 1 yedek üyeden oluşur.

**Görev ve Sorumlulukları:**
- Yönetim Kurulu'nun faaliyetlerinin tüzüğe ve Genel Kurul kararlarına uygunluğunu denetlemek.
- Topluluğun mali kayıtlarını ve hesaplarını belirli aralıklarla denetlemek.
- Denetim raporunu hazırlayarak Genel Kurul'a sunmak.


### 2.4 Yürütme Komiteleri

**Amaç ve Oluşum:** Yürütme Komiteleri, Yönetim Kurulu'nun belirlediği stratejiler doğrultusunda, topluluğun sürekli ve operasyonel faaliyetlerini yürütmek amacıyla oluşturulan alt birimlerdir. Her komite, bir Yönetim Kurulu üyesinin koordinatörlüğünde çalışır ve doğrudan Yönetim Kurulu'na karşı sorumludur.

**Komitelerin Belirlenmesi:** Komiteler, her faaliyet döneminin başında Yönetim Kurulu tarafından ihtiyaçlar doğrultusunda kurulur, birleştirilebilir veya son verilebilir.

**Komite Üyeliği:** Topluluğun aktif üyeleri, ilgi ve yetenekleri doğrultusunda bu komitelerde görev almak için başvuruda bulunabilirler. Görevlendirmeler ilgili komite koordinatörü ve Yönetim Kurulu tarafından yapılır.

**Temel Yürütme Komiteleri ve Görevleri:**

- **Sosyal Medya ve İletişim Komitesi:** Topluluğun sosyal medya hesaplarını yönetir, etkinlik duyurularını ve tasarımlarını yapar, dijital içerik (video, afiş, bülten) üretir.
- **Halkla İlişkiler ve Sponsorluk Komitesi (PR):** Üniversite içindeki ve dışındaki kurumlarla (diğer topluluklar, şirketler, mezunlar) ilişkileri yönetir. Etkinlikler için sponsorluk görüşmeleri yapar.
- **Etkinlik ve Organizasyon Komitesi:** Seminer, atölye, teknik gezi ve sosyal etkinliklerin lojistik planlamasını (yer, zaman, materyal vb.) yapar ve etkinlik sırasında operasyonu yönetir.
- **Eğitim ve İçerik Komitesi:** Düzenlenecek eğitimlerin müfredatını hazırlar, eğitmenleri belirler, teknik blog yazılarını ve eğitim materyallerini oluşturur.


### 2.5 Proje Komiteleri

**Amaç ve Oluşum:** Proje ve Geliştirme Grupları, üyelerin belirli bir teknoloji veya proje fikri etrafında bir araya gelerek uygulama geliştirme, araştırma yapma veya yarışmalara hazırlanma amacıyla kurdukları özerk çalışma gruplarıdır.

**Grup Kurma Süreci:**
- En az 2 aktif üye bir araya gelerek proje önerilerini (amaç, kullanılacak teknoloji, tahmini süre) Yönetim Kurulu'na sunar.
- Yönetim Kurulu, projenin topluluk amaçlarına uygunluğunu değerlendirerek grubu resmi olarak tanır.

**İşleyiş:**
- Her grup kendi içinden bir takım lideri seçer.
- Gruplar, çalışmalarını yürütmede bağımsızdır ancak gelişim süreçleri hakkında belirli aralıklarla (örn: ayda bir) Yönetim Kurulu'ndaki Proje ve Eğitim Koordinatörü'ne rapor sunarlar.
- Topluluk, bu gruplara imkanlar dahilinde mentorluk, çalışma alanı veya materyal desteği sağlamaya çalışır.



<br><br>


## 3. ÜYELİK İŞLEMLERİ

Bu bölüm, topluluğa kimlerin, nasıl katılabileceğini ve üyelik durumlarını düzenler.

### 3.1 Üyelik Şartları
- Aksaray Üniversitesi öğrencisi olmak.
- Topluluk tüzüğüne ve kurallarına uymak.
- Topluluk amaçlarını anlamak ve desteklemek.
- Topluluk üyelerine ve faaliyetlerine saygı göstermek.
- Topluluk içi iletişim kanallarını (örneğin Discord, WhatsApp vb.) aktif olarak kullanmak.
- Topluluk içi bilgi ve kaynak paylaşımına açık olmak.


### 3.2 Üyeliğe Kabul, Ayrılma ve Çıkarılma

- **Üyeliğe Kabul:** Başvuru süreci, değerlendirme ve kabul adımları.
- **Üyelikten Ayrılma:** Üyenin kendi isteğiyle ayrılma prosedürü.
- **Üyeliğin Sona Ermesi:** Mezuniyet, okuldan ayrılma gibi durumlar.
- **Üyelikten Çıkarılma:** Tüzüğe aykırı davranışlar, topluluk adını kötüye kullanma gibi durumlarda Yönetim Kurulu'nun önerisi ve Disiplin Kurulu (veya Genel Kurul) kararıyla üyeliğin sonlandırılması süreci.

### 3.3 Üyelerin Hak ve Sorumlulukları
- **Üyelerin Hakları:**
    - Topluluk etkinliklerine katılmak.
    - Genel Kurul'da oy kullanmak, seçme ve seçilme hakkına sahip olmak.
    - Topluluk faaliyetleri hakkında bilgi almak ve görüş bildirmek.

- **Üyelerin Sorumlulukları:**
    - Tüzük ve yönetmeliklere uymak.
    - Topluluğun amaç ve misyonuna uygun hareket etmek.
    - Alınan görevleri zamanında ve eksiksiz yerine getirmek.



<br><br>


## 4. DEFTERLER VE EVRAKLAR
### 4.1 Üye Kayıt Defteri
### 4.2 Karar Defteri
### 4.3 Muhasebe Defteri
### 4.4 Demirbaş Eşya Defteri
### 4.5 Etkinlik Dosyası



<br><br>


## 5. DİSİPLİN HÜKÜMLERİ
### 5.1 Disiplin Suçu Sayılan Fiil ve Haller
### 5.2 Disiplin Süreci ve Savunma Hakkı
### 5.3 Disiplin Cezaları

## 6. Resmi İletişim, Temsil ve Beyanat Yetkisi

